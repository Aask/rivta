#summary Principer för utveckling av RIV Tekniska anvisningar

==Principer för utveckling av RIV Tekniska anvisningar==

Strategier för följsamhet mot dessa principer finns beskrivna [http://code.google.com/p/rivta/wiki/AdherenceStrategiesAndPrinciples här].

Följande principer styr utvecklingen av RIV Tekniska Anvisningar:

  # Terminologi: Anvisningarna ska bygga på för vården etablerad terminologibas inom teknisk interoperabilitet
  # Kvalitetssäkring: Anvisningar ska vara tekniskt kvalitetssäkrade
  # Enkelhet: Anvisningarna ska vara enkla att använda (relativt tänkt målgrupp)
  # Lättviktighet: Anvisningarna ska hållas så lättviktiga som möjligt genom att bygga på / referera befintliga (externa) profileringsarbeten som bedöms vederhäftiga, kvalitativa, ändamålsenliga och under en förtroendefull förvaltningsprocess (t.ex. Web-Service-profiler från WS-I, Web Service Interoperability Organization)
  # Breda lösningar: Anvisningarna ska bygga på tekniker med bred förankring och tillämpning i utvecklingsverktyg och bland användare i ett internationellt perspektiv
  # Målgruppsanpassning: Anvisningarna ska målgruppsanpassas. Detta kan t.ex. ske med grund i WS-I:s profiler och det arbete som gjorts inom Danska OIO. Syfte är att en användare ska kunna kliva in på ”rätt” nivå. Denna princip relaterar till Enkelhet.
  #  Återanvändning: Anvisningarna ska vara uppdelade med tanke på återanvändning. Det är t.ex. viktigt att kuverteringsstandards kan utvecklas parallellt med standards som relaterar till ”payload” och att anvisningar för målgrupp med höga krav kan bygga på anvisningar för målgrupp med lägre krav. Anvisningarna ska hjälpa till att styra så att bindning mellan payload och kommunikationsteknik i run-time minimeras. Som ett exempel bör alla regler som avser tekniska aspekter på payload vara tillämpbara fristående från SOAP eller annan kuverteringsteknik.
  # Spårbarhet: Anvisningarna ska redovisa syfte och krav för varje regel. Det ska finnas spårbarhet kring varje regel, så att en framtida revision kan utföras utan deltagande av författare till tidigare revision.
  #  Öppenhet: Anvisningarna ska förvaltas på ett sätt som prioriterar transparens, öppenhet, tillgänglighet och delaktighet av såväl förvaltningsorganisation, intressenter samt nationella och internationella remissinstanser.
  # Konsolidering: Innehåll och förvaltningsprocesser ska utgå från att en gradvis konsolidering av tekniska anvisningar för interoperabilitet kommer att ske såväl nationellt som på EU-nivå. 