#summary RIV Tekniska anvisningar - termer och symboler

ARBETE PÅGÅR

<wiki:toc max_depth="3" />

=RIV Tekniska anvisningar - termer och symboler=

RIV Tekniska anvisningar är baserad på nedanstående termdefinitioner och i förekommande fall grafisk representation:

==Termer och symboler för utbyte av meddelande==

Följande termer används för att beskriva gundläggande utbyte av meddelanden, oberoende av typ av operation eller tjänsteinteraktion:

 * Meddelande - Informationsmängd som förpackats av en avsändare i syfte att överföra strukturerad information till en mottagare 
 * Avsändare - Tjänstekomponent som sänder ett meddelande till en mottagare 
 * Mottagare - Tjänstekomponent som tar emot ett meddelande från en avsändare 

*Anm.* Förutom vanligt data består meddelandet av så kallat metadata som avsändaren tillfogar för att underlätta för mottagaren att göra en korrekt tolkning av meddelandet

Avsändare, mottagare och meddelande visualiseras med enligt:

*BILD SAKNAS*

==Termer och symboler för tjänsteinteraktioner==

Följande termer definierar tjänsteinteraktioner och deras byggstenar.

 * Tjänsteinteraktion
    Ett eller ett par tjänstekontrakt som tillsammans beskriver en abstrakt konversation mellan två parter.

    Samverkan mellan två parter enligt någon av interaktionstyperna Fråga-Svar, Informationsspridning och Uppdrag-Resultat. Parterna är abstrakta och benämns generellt "Initiativtagare" och "Utförare" (jmfr WS-BPEL "Initiator", "Responder"). En tjänsteinteraktion beskriver de tjänstekontrakt som uttrycker meddelandeutbytet mellan parterna. För interaktionstyperna Fråga-Svar och Informationsspridning beskrivs meddelandeutbytet av det tjänstekontrakt som realiseras av Utföraren. Interaktionstypen Uppdrag-Resultat definierar ett bilateralt utbyte mellan parterna. Initiavitagaren ger utföraren ett uppdrag genom att anropa operationer i dess tjänstekontrakt. Utföraren avslutar interaktionen genom att anropa operation i initiativtagarens tjänstekontrakt i syfte att delge resultatet.

    Tekniskt sett realiseras en tjänsteinteraktion som en WSDL med beroende till ett eller ett par tjänstescheman. 

    Tjänstekontrakt
    Kontrakt som beskriver ett nationellt standardiserat gränssnitt som förekommer mellan tjänstekomponenter i en tjänsteorienterad arkitektur. Tjänstekontraktet är oberoende av transport och kuverteringsprofil.

    Tekniskt sett realiseras detta i form av ett tjänsteschema samt en porttyp i en WSDL. Ett tjänstekontrakt beskriver en Utförare (Responder) eller en Initiativtagare (Initiator) i en Tjänsteinteraktion. Ex: Tjänstekontraktet för utförar-rollen i tjänsteinteraktionen `EhrExtraction` heter `"EhrExtractionResponder"`. 

 * Tjänsteschema
    Ett XML-Schema (tjänsteschema) med ett element för in- och ut meddelanden per operation i ett tjänstekontrakt. Ett tjänstekontrakt identifieras i runtime av tjänsteschemats namnrymnd, dvs schemats target namespace. T.ex. `"urn:riv:ehr:ehrexchange:EhrExtractionResponder:1"`. 

 * Tjänstedomän
    En övergripande, verksamhetsbaserad indelningsgrund för nationellt standardsierade tjänsteinteraktioner och VTIM-meddelanden. I Riv Tekniska Anvisningar ingår tjänstedomän som en del i uppbyggnaden av namnrymder. 

 * Tjänstekomponent
    Avgränsad mängd programvara som kan utvecklas, integreras, testas, driftsättas och förvaltas fristående. Tjänstekomponenter kan vara såväl tjänstekonsumenter som tjänsteproducenter. 

 * Initiativtagare
    Tjänstekomponent som initierar en tjänsteinteraktion. Om tjänsteinteraktionen är av typen Uppdrag-Resultat exponerar initiativtagaren ett tjänstekontrakt för att möjliggöra mottagandet av resultat som sänds av Utföraren i tjänsteinteraktionen. 

 * Utförare
    Tjänstekomponent som en initiativtagare interagerar med i en tjänsteinteraktion 

 * `InUt`-operation
    Ett synkront anrop med ett inmeddelande som resulterar i ett svarsmeddelande eller ett av tjänsteimplementationen producerat felmeddelande

    En `InUt`-operation visualiseras med en heldragen pil:

 * In-operation
    Ett asynkront meddelande med robust leverans. Operationen har ett inmeddelande men inget returmeddelande.

    En In-operation visualiseras med en streckad pil:

*BILD SAKNAS*


En tjänsteinteraktion av typen fråga-svar visualiseras enligt:

*BILD SAKNAS*

En tjänsteinteraktion av typen informationsspridning visualiseras enligt:

*BILD SAKNAS*

En tjänsteinteraktion av typen uppdrag-resultat visualiseras enligt:

*BILD SAKNAS*


==Terminologi för säkerhet==

Följande termer definierar vård-specifika termer som är centrala för att uttrycka regler relaterade till säkerhet.

 * HCC Funktion för autentisering och kryptering
    Certifikatstyp för autentisering av tjänstekomponenter och för kryptering i syfte att åstadkomma insynsskydd vid meddelandeöverföring mellan tjänsteproducent och tjänstekonsument. Används t.ex. för autentisering och kryptering i samband med HTTPS mutual authentication. Se [http://www.carelink.se/dokument/forvaltning_och_tjanster/SITHS/HCC_Version_2_34.pdf HCC v2.34] för referens. 